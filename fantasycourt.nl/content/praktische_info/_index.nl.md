---
title: Praktische Info
resources:
    # Carousel resources are displayed in alphabetical order in the carousel.
  - src: "fc-2022-muziek.jpg"
    name: "carousel/image-00"
    title: "Fantasy Court muziekoptreden 2022"
  - src: "fc-2022-balfolk.jpg"
    name: "carousel/image-01"
    title: "Fantasy Court balfolk 2022"
  - src: "fc-2022-workshop.jpg"
    name: "carousel/image-02"
    title: "Fantasy Court Balfolk workshop en markt 2022"
  - src: "fc-2022-staal.jpg"
    name: "carousel/image-03"
    title: "Fantasy Court zwaardvecht-demo met staal 2022"
  - src: "fc-2022-waaiers.jpg"
    name: "carousel/image-04"
    title: "Fantasy Court waaiers 2022"
  - src: "fc-2022-boogschieten.jpg"
    name: "carousel/image-05"
    title: "Fantasy Court boogschieten 2022"
  - src: "fc-2018-boogschieten.png"
    name: "carousel/image-06"
    title: "Fantasy Court boogschieten 2018"
  - src: "fc-2022-kleerhaak-workshop.jpg"
    name: "carousel/image-07"
    title: "Fantasy Court rek-en-strek workshop 2022"
  - src: "fc-2022-veld.jpg"
    name: "carousel/image-08"
    title: "Fantasy Court 2022"
  - src: "fc-2022-crew.jpg"
    name: "carousel/image-09"
    title: "Fantasy Court Organisatie en Vrijwilligers 2022"
  - src: "**"
    name: "image-:counter"
    title: "Fantasy Court Image :counter"
---

{{< message >}}
 _De tocht naar het hof is een lange reis_\
_Daarom maakt deze pagina je wegwijs_
{{< /message >}}

# Praktische Informatie

## Editie 2025
Welkom op Fantasy Court 2025! Deze editie vindt plaats op 8 juni te Eindhoven op de(TU/e campus) van 11.00 tot 18.00u! Zodra het bekend is zal een overzicht van ons programma, de standhouders en organisaties en de activiteiten te vinden zijn op de [programma-pagina]({{< ref "/programma_2025" >}}). Om je weg naar ons te vinden, hebben we hier nog wat praktische informatie:

## Faciliteiten
Er is op de markt een eetkraam, een snackkraam en meerdere kramen met drinken, daarnaast is er gratis kraanwater (aftappunt, neem je eigen mok/beker/flesje mee) en er zijn rolstoeltoegankelijke toiletten in een nabijgelegen gebouw.

{{< figure src="/fc-koeveld-campus-map.png" alt="Map" class="campusmap" width="100%" >}}

## Locatie en Parkeren
Het evenement is op een veld zonder adres op de campus van de Technische Universiteit Eindhoven (TU/e). De nabijgelegen parkeerplaats en het navigatieadres is: **Den Dolech 12, 5613 AZ, Eindhoven**. Fantasy Court is ten zuiden daarvan, op coördinaten: 51.447228696063085, 5.484236714828935

Vanaf trein en busstation **Eindhoven Centraal** is het enkele minuten lopen naar het noord-oosten. Op en rond de campus kun je ook kleine wegwijsbordjes vinden.

**Parkeren op de TU/e campus** is de eerste 30 minuten gratis, daarna is er betaald parkeren voor €0.50 per kwartier, tot een maximum van €7.50 voor de hele dag. **Parkeren buiten de campus** is gratis aan de _Rachelsmolen_ of op de parallelweg langs de _Onze Lieve Vrouwestraat_.

## Vragen en antwoorden

### Mag ik foto's maken op Fantasy Court?
Zeker, we vinden het heel leuk als mensen foto's maken. We vinden het nog leuker als je deze naar ons toe stuurt op [pictures@fantasycourt.nl](mailto:pictures@fantasycourt.nl). Misschien kunnen we die zelfs delen op onze eigen socials. Fantasy court vindt plaats op openbaar terrein dus houd er rekening mee dat je gefotografeerd kan worden.

### Kan ik mijn spullen ergens opbergen?
We hebben geen garderobeservice.

### Kan ik geld bijpinnen op Fantasy Court?
Fantasy court heeft geen geldopnamepunt op locatie. Veel verkopers accepteren zowel contant als pinbetalingen. Maar sommigen kunnen enkel één van beiden accepteren. Zorg alstublieft dat je hierop voorbereid bent.

### Kan ik me op locatie omkleden?
We bieden geen kleedhokjes op het terrein.

### Ik ben iets kwijt. Waar kan ik het vinden?
Gevonden voorwerpen worden verzameld bij de Fantasy Court stand.

### Hebben jullie muziek?
Fantasy court heeft live muziek. Je kan zien wie er spelen op de [programmapagina]({{< ref "/programma_2024" >}}) .

### Kan ik op Fantasy Court Optreden?
Stuur ons vooral [een mailtje](mailto:fc@kotkt.nl) om dit te bespreken.

### Wat voor soort kramen zullen er zijn?
We hebben een grote verscheidenheid aan standhouders. Je kan een lijst vinden op de [programmapagina]({{< ref "/programma_2024" >}}) zodra ze bevestigd zijn.

### Is er eten en drinken beschikbaar?
Er is op de markt een eetkraam, een snackkraam en meerdere kramen met drinken, daarnaast is er gratis kraanwater aftappunt, neem hiervoor wel je eigen beker mee.

### Mag ik mijn eigen eten en drinken meenemen?
Het is toegestaan om zelf eten en drinken mee te nemen voor eigen consumptie.

### Mag ik verkleed naar Fantasy Court komen?
Iedereen is welkom en aangemoedigd om in kostuum, cosplay of historische kleding naar Fantasy Court te gaan. Zorg wel dat je kostuum acceptabel is om in een openbare ruimte te dragen. Voorkom vooral dat je de reden bent dat wij deze regel aan moeten scherpen.

### Moet ik verkleed zijn?
Je bent vrij om te dragen wat je wilt. Dit kan een kostuum of cosplay zijn of gewoon je favoriete kleding.

### Mag ik een (larp)-zwaard meenemen naar Fantasy Court?
Mag ik een larp-zwaard meenemen naar fantasy court?
Het dragen van foam larp zwaarden is toegestaan. Er mag met foam wapens gevochten worden op de *daarvoor aangewezen plekken* in het toernooiveld en aan de rand van het terrein. Men is zelf verantwoordelijk voor de veiligheid van de larpwapens. De organisatie mag ten alle tijden wapens controleren en vragen om onveilige wapens van het terrein te verwijderen. Houd bij het vechten ook rekening met de veilig vechten regels.

Het dragen  van en vechten met harde houten, metalen of plastic wapens is niet toegestaan. Alsmede het dragen van “echt lijkende” larpwapens. Fantasy court vindt plaats op openbaar terrein dus wij moeten ons aan de wapenwet houden. Ook ter plekke gekochte messen of andere wapens dienen verpakt te blijven.

De gouden regel is ”doe niks wat ons dwingt om ons wapenbeleid aan te scherpen”. Gebruik vooral je gezond verstand en zoek geen grenzen op zodat wij dat ook niet hoeven te doen.


#### Veilig vechten regels
1. Men mag niet met het wapen steken.
2. Het is niet toegestaan om het hoofd of de nek te raken.
3. Fysiek contact is ten alle tijden verboden.
4. Men dient slagen in te houden.
5. Het is niet toegestaan om tijdens een duel te rennen.
6. Het is niet toegestaan om met schilden te slaan.
7. Alhoewel het een geldige hitlocatie is verzoeken wij de deelnemers voorzichtig te zijn met het raken van geslachtsdelen, borsten en polsen.
8. Het is toegestaan om onder- en bovenhands te slaan. Kijk hierbij wel uit voor hoofd en geslachtsdelen.

### Mag ik een huisdier meenemen naar Fantasy Court?
Het meenemen van huisdieren op het campusterrein is toegestaan mits deze aangelijnd zijn. Ruim alsjeblieft de poep van je huisdier op. Als het huisdier verstoring veroorzaakt kan de organisatie gedwongen zijn om je te vragen het festival te verlaten.

### Is het festival rolstoeltoegankelijk?
Fantasy Court vindt plaats op een grasveld, zolang dit geen probleem is is alles toegankelijk voor rolstoelgebruikers. Er zal een (chemisch) invalidentoilet zijn.

### Waar is de EHBO-doos?
De Ehbo-doos staat bij de Fantasy Court stand. Hier zullen ten alle tijden vrijwilligers zijn om te helpen. Verder lopen er ook bhv'ers op het veld.

### Hoe kan ik deelnemen aan het larp-zwaardvechttoernooi?
Afgelopen jaar kon men zich ter plekke inschrijven bij de Fantasy Court stand. Er is maar een beperkt aantal plaatsen, wie eerst komt, wie eerst maalt.

### Wat zijn de regels van het larp-zwaardvechttoernooi?
De veiligheidsregels staan hierboven. De exacte regels van het toernooi kunnen op locatie gevonden worden. Het toernooi bestaat uit een afvalcompetitie van duels met een tijdslimiet van twee minuten.

### Hoe kan ik deelnemen aan de kostuumwedstrijd?
Vanwege de grote interesse afgelopen jaar, moeten deelnemers zich van tevoren inschrijven. De details volgen nog.

### Wat zijn de regels van de kostuumwedstrijd?
De kostuumwestrijd is open voor alle leeftijden. Je kan deelnemen in een zelfbedachte outfit of een cosplay. Onze zeer gewaardeerde jury zal de kostuums beoordelen. Hierin zullen ze een hoger oordeel geven aan zelfgemaakte creaties en gezamenlijk een winnaar selecteren.
We verwachten van deelnemers dat de kostuums acceptabel zijn om in het openbaar te dragen.  Voorkom vooral dat je de reden bent dat wij deze regel aan moeten scherpen.


# Sponsoren
Fantasy Court wordt georganiseerd vanuit het [Eindhovense Studenten Rollenspel Genootschap Knights of the Kitchen Table](https://kotkt.nl) die ons faciliteren met een veld voor het festival en het leveren van vrijwilligers. Verder ontvangen wij een financiële bijdrage vanuit [StEHven](https://stehven.nl).

{{< figure src="/images/Knights_logo.png" alt="ESRG Knights of the Kitchen Table Logo" width="20%" >}}
{{< figure src="/images/logo stehven.png" alt="StEHven" width="80%" >}}

Bent u zelf geïnteresseerd in een deel van dit festival sponsoren? Mail naar info@fantasycourt.nl om de mogelijkheden te bespreken.


